Протокол зустрічі з клієнтом (Віктор Лебедєв):

 Дата: 2 липня 2024 року

 Клієнт:
 Ми раді представити вам нашу ідею створення платформи для продажу квитків на різні події. Ось наші основні вимоги:
 
 - Бюджет: Наш бюджет становить до $300 на місяць для двох середовищ: розробки та продакшн.
 - Продуктивність: Сайт має витримувати непередбачувані навантаження. Може бути майже пусто більшість дня, але ми очікуємо спайки у трафіку до 100 запитів за секунду під час пікових періодів, наприклад, коли відкривається продаж квитків на популярні події.
 - Доступність: Мінімальний час простою – наш пріоритет. Платформа повинна працювати стабільно навіть під час різких спайків у трафіку.
 - Безпека: Всі дані користувачів та транзакції повинні бути захищені. Нам потрібна максимальна безпека даних.
 - Користувацький досвід: Сайт повинен бути зручним та швидко завантажуватися, забезпечуючи гладкий досвід користувачів.

 Очікуваний трафік:
 - У середньому ми очікуємо близько 2000 відвідувань на день.
 - Під час пікових періодів, таких як відкриття продажу квитків, трафік може різко збільшитися до 10000 відвідувань за дві години.

 Додаткові вимоги:
 - Ми хочемо побачити демонстрацію роботи платформи перед її остаточним запуском.
 - Потрібна детальна документація для управління та підтримки додатку.
 
 Давайте зробимо цей проект стабільним та надійним. Чекаємо на ваші пропозиції та ідеї щодо найкращих рішень. Дякую!

---
Підсумок:

На основі інформації, наданої тім лідом та клієнтом, ваше завдання полягає у наступному:

1. Спроектувати архітектуру, вибрати підходящий бекенд (EC2, ECS або EKS) та підходящий фронтенд сервіс, а також API.
2. Провести оцінку вартості під час проектування архітектури, щоб підібрати сервіси, які дозволять реалізувати архітектуру, залишаючись у межах бюджету клієнта.
3. Забезпечити економічну ефективність рішення, зберігаючи місячний бюджет у межах $300.
4. Впровадити заходи для обробки непередбачуваних спайків у трафіку та забезпечення стабільної роботи платформи.
5. Підтримувати акцент на безпеці, особливо при роботі з даними користувачів.
6. Розробити та налаштувати ефективний CI/CD процес для автоматизації деплою.
7. Документувати налаштування та забезпечити демонстрацію перед фінальним розгортанням.